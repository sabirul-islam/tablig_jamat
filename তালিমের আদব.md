<h1 align="center"> তালিম <h1/>
  
## **তালিম কি?**
তালিম অর্থ শিখা, শিখানো। নিজে জানা অন্যকে জানানো। হুজুর পাক সাল্লাল্লাহু আলাইহি ওয়া সাল্লামের জামানায় মসজিদে নববীতে (মদীনার মসজিদ) যে সমস্ত আমল চালু ছিলো ঐ সমস্ত আমল সমূহের মধ্যে তালিম ছিলো অন্যতম। 

## **তালিমের উদ্দেশ্যঃ** 
* ফাজায়েলে আমলের বর্ণনা শুনার দ্বারা দীলে আমল করার শখ বা আগ্রহ পয়দা করা। 
* অথবা, ফাজায়েলে আমলের বর্ণনা শুনার দ্বারা আল্লাহ এবং আল্লাহর রাসূলের ওয়াদার উপর দীলে একীন পয়দা করা। 
* অথবা, কিতাবী তালিমের বর্ণনা শুনার দ্বারা আল্লাহপাকের ওয়াদা এবং ওয়াইদের উপর দীলে একীন পয়দা করা। 

## **তালিমের লাভঃ** 
* তালিমের দ্বারা অজ্ঞতা মূর্খতা দূর হয়। 
* তালিমের দ্বারা এলেম ও আমলের মধ্যে জোড়মিল পয়দা হয় অর্থাৎ তালিমের দ্বারা এমন ঈমান বাড়ে যে জানা বিষয়ে আমল করা সহজ হয়ে যায়। 
* তালিমের দ্বারা নেক আমলের আগ্রহ বাড়ে। 
* আসমানী এলেমের নূর অন্তরে পয়দা হয়। আসমানী এলেমের নূর মানে কুরআন হাদীসের নূর। 

## **তালিম কিভাবে করতে হয়?** 
* তিন বিষয়ের উপর তালিম করতে হয়। 
* কোরআনী তালিম। 
* কিতাবী তালিম। 
* ছয়টি গুণের মোজাকারা। 

## **তালিমে বসার আদবঃ**
* অযুর সাথে বসা। 
* সুন্নত তরীকায় বসা। 
* গায়ে গায়ে লাগিয়ে বসা। 
* গোলাকার হয়ে বসা। 
* দীলকে খালি করে বসা। 
* আত্তাহিয়্যাতুর সূরতে বসা। 
* হেদায়েতের মোহতাজ হয়ে বসা। 
* আমি কিছুই জানিনা এই নিয়তে বসা। 
* সম্ভব হলে দুই রাকাত নামাজ পড়ে দুয়া করে বসা। 
* খোশবো লাগিয়ে বসতে পারলে উত্তম। 
* মোজাহাদার সাথে বসা অর্থাৎ মনের বিরুদ্ধে হলেও বসা। যেমনঃ গরমের সময় ঠান্ডা জায়গায় বসতে মন চায় ঐ সময় কষ্ট হলেও গরমের মধ্যে বসে তালিম শোনা। ঠিক আবার ঠান্ডা সময়ও একই কথা। 

## **তালিম শোনার আদবঃ** 
* দীলের কানে শুনা অর্থাৎ আল্লাহর ধ্যানে শোনা। 
* আজমতের সাথে শোনা অর্থাৎ গুরুত্ত্বের সাথে শোনা। 
* নিজে আমল করার নিয়্যতে শোনা। 
* আখেরী উম্মত হিসেবে অপর ভাইকে দাওয়াত দেওয়ার নিয়তে শোনা। 
* রহমতের কথা শুনলে সুবহান্নাল্লাহ বলা। 
* নিয়ামতের কথা শুনলে আলহামদুলিল্লাহ বলা। 
* আজাব গজবের কথা শুনলে নাউযুবিল্লাহ, আস্তাগফিরুল্লাহ পড়া। 
* আমাদের নবীর নাম আসলে সাল্লাল্লাহু আলাইহি ওয়া সাল্লাম পড়া। 
* অন্য নবীর নাম আসলে আলাইহিসসালাম পড়া। 
* মৃত পীর বুজুর্গদের নাম আসলে রহমাতুল্লাহি আলাইহি পড়া। 
* জীবীত পীর বুজুর্গদের নাম আসলে দামাত বারাকাতুহুম পড়া। 
* সাহাবা মহিলা হলে রদিয়াল্লাহু তায়ালা আনহা এবং পুরুষ হলে রদিয়াল্লাহু তায়ালা আনহু পড়া। 
